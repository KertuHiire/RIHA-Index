---
title: RIHA
---

# Ülevaade

Käesolev veebisait dokumenteerib RIHA arhitektuuri.

<p class='staatus'>Arhitektuuriteatmik kajastab hetke parimat teadmist ja täieneb arenduse käigus. Mida on muudetud näed jaotises [Viimati muudetud](Muudetud).</p> 

__Arhitektuuriteatmiku eesmärk__ on:
- arhitektuuriliste aspektide läbitöötamise tulemite kirjalik fikseerimine
- arendajate suunamine
- arendustiimi liikmetele vajaliku sisendi õigeaegne tootmine.

Arhitektuuriteatmik hõlmab eelkõige tehnilisi küsimusi (küsimus "kuidas tehniliselt lahendada?").

Arhitektuuridokument on modulaarse ülesehitusega, koosnedes osadokumentidest (lehtedest). Iga osadokument käsitleb üht tehnilist küsimust või arhitektuurset aspekti. 

## Agiilarenduse põhimõte

RIHA arendatakse agiilselt, lähtudes põhimõtetest:
- inimesed ja nendevaheline suhtlus on määravamad kui protsessid ja arendusvahendid
- töötav tarkvara on olulisem kui kõikehõlmav dokumentatsioon
- koostöö kliendiga on loob rohkem väärtust kui läbirääkimised lepingute üle
- reageerimine muutunud oludele on adekvaatsem kui algsest plaanist kinnihoidmine ([Agiilse tarkvaraarenduse manifest](http://agilemanifesto.org/iso/et/manifesto.html)).

Seetõttu:
- eelistatud on vahetu suhtlus. Kirjalikult fikseeritakse ainult kõige olulisem
- arhitektuuridokumenti täiendatakse ja ajakohastatakse arenduse käigus pidevalt.

 Arhitektuurilise küsimuse tõusetumisel töötatakse see läbi. Peamised töövormid on arutelu, tehniline uurimine, kasutades erinevaid allikaid. Tulemus fikseeritakse kirjalikult niivõrd, kuivõrd see on arendusega edasiliikumiseks vajalik. 





